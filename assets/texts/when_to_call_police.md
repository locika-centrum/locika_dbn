# Kdy volat policii
\
**Jsi v situaci, že ti někdo ubližuje, bije tě nebo tě jinak ohrožuje?**
\
\
**Bojíš se o svůj život, zdraví nebo život svých blízkých?**
\
\
**Potřebuješ pomoc zastavit probíhající násilí?**
\
\
**Máš strach, že tě někdo pronásleduje?**

###### ![dnb](resource:assets/images/police.png#250x250)

\
\
Pokud ano, zkus si říci o pomoc dospělému ve Tvém okolí nebo rovnou kontaktovat  policii - zavolej 158, pošli na toto číslo SMS, nebo zmáčkni nouzové  SOS tlačítko v této aplikaci. **Po jeho zmáčknutí budeš spojen/a přímo s policií, nemusíš mluvit, policie uslyší, co se u vás doma děje a uvidí Tvé číslo a místo, kde se nacházíš.**
\
\
**V tu chvíli přestáváš být anonymní.**
\
\
Je jasné, že můžeš mít strach kontaktovat policii. To mívá každý. Je ale důležité, abys věděl/a, že policisté jsou profesionálové, kteří vědí co dělat, pokud se jim ozveš. **Chceme tě podpořit, aby sis řekl/a o pomoc. Je to opravdu důležité, i když je možné, že ne všem lidem kolem tebe se to bude líbit.**
\
\
**Co bude pak?**
\
\
**Police určitě přijede. Měla by přijet rychle.**
\
\
Nejspíš s nimi přijede i sociální pracovnice, která ví, jak pomáhat dětem v situaci ohrožení.
\
\
Policie bude chtít mluvit i s tvými rodiči, pokud tam teď jsou.
\
\
**Pokud je to potřeba,  odveze tě policie na bezpečné místo.**
\
To může být  třeba k tvým příbuzným. Může to být i nemocnice. Nebo jiné místo.
\
\
**Policie může také odvézt přímo člověka, který tobě nebo někomu jinému ubližuje.** Budeš pak v bezpečí doma.
\
\
**Řekni policii vše, co půjde, aby ti mohli pomoci, potřebují rozumět situaci.**
\
\
**Policie potřebuje vědět:**

|                                                      |                           |
|------------------------------------------------------|---------------------------|
| ![dnb](resource:assets/images/bullet_blue.png#8x8)   | Kdo jsi, jak se jmenuješ. |
| ![dnb](resource:assets/images/bullet_green.png#8x8)  | Kde jsi, kde se právě teď nacházíš. |
| ![dnb](resource:assets/images/bullet_yellow.png#8x8) | Co se stalo. |
| ![dnb](resource:assets/images/bullet_red.png#8x8)    | Kdy se to stalo. |
| ![dnb](resource:assets/images/bullet_blue.png#8x8)   | Komu se to stalo. |


**Pokud potřebuješ pomoci se rozhodnout, zda policii zavolat, napiš nám anonymně na chat, nebo zavolej  Linku bezpečí 116 111.**
\
\
**Můžeš se potom ozvat opět na náš chat.**
\
\
**Pokud budeš potřebovat, napiš nám, jak to celé proběhlo a jak ti je teď. Můžeš se zeptat na cokoliv, co budeš potřebovat vědět. Jsme tu pro tebe.**
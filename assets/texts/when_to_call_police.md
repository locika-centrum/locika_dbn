# Kdy volat policii
\
Bojíš se o svůj život, zdraví nebo život někoho blízkého?

Bije tě někdo nebo ti jinak ubližuje? Vidíš nebo slyšíš, že je ubližováno někomu blízkému?

Potřebuješ pomoc zastavit probíhající násilí?

Máš strach, že tě někdo pronásleduje?

Jsi v těžké situaci a potřebuješ pomoc?

###### ![dnb](resource:assets/images/police.png#300x300)

**Můžeš zavolat policii, nebo o tom říct někomu dospělému, aby zajistil pomoc.**
\
\
Jestli to jde, řekni o pomoc někomu dospělému - rodič, teta, babička, učitelka, soused/ka, či někomu kdo jde kolem. Máš tu možnost?
\
\
Můžeš si o pomoc říct, i když je v ohrožení někdo jiný.
\
\
Je dobře, že si říkáš o pomoc.
\
\
Pokud nikdo takový není, **tak:
můžeš použít “fialové tlačítko”. Po zmáčknutí tlačítka budeš mluvit přímo s policií.**
\
\
Víme, že teď můžeš mít strach zavolat policii. Je důležité, abys věděl/a, že tam pracují profesionálové, kteří vědí co dělat, když se jim ozveš. Možná máš teď strach a nevíš co dělat. To má každý, když volá na polici. **Chceme tě podpořit, řekni si o pomoc. Zavolej.**
\
\
Řekni policii vše, co půjde, aby ti mohli pomoct, potřebují dobře rozumět situaci.
Policie uvidí tvé telefonní číslo. V tu chvíli přestáváš být anonymní.
\
\
**Policie potřebuje vědět:**

|                                                      |                           |
|------------------------------------------------------|---------------------------|
| ![dnb](resource:assets/images/bullet_blue.png#8x8)   | Kdo jsi, jak se jmenuješ. |
| ![dnb](resource:assets/images/bullet_green.png#8x8)  | Kde jsi, kde se právě teď nacházíš. |
| ![dnb](resource:assets/images/bullet_yellow.png#8x8) | Co se stalo. |
| ![dnb](resource:assets/images/bullet_red.png#8x8)    | Kdy se to stalo. |
| ![dnb](resource:assets/images/bullet_blue.png#8x8)   | Komu se to stalo. |

\
**Co bude pak?**
\
\
**Police určitě přijede.** Měla by přijet rychle.
\
\
Nejspíš s nimi přijede i sociální pracovnice, která ví, jak pomáhat dětem v situaci ohrožení.
\
\
Policie bude chtít mluvit i s tvými rodiči, pokud tam teď jsou.
\
\
**Když že je to potřeba, odveze tě policie na bezpečné místo.**
To může být u třeba ke tvým příbuzným. Může to být i nemocnice. Nebo jiné místo.
\
\
**Policie může také odvézt přímo člověka, který tobě nebo někomu jinému ubližuje.** Budeš pak v bezpečí doma.
Pokud ti ubližuje někdo blízký, třeba v rodině, je potřeba aby odborníci pomohli situaci zklidnit. O svého blízkého nemusíš přijít. 
\
\
Odborníci by ale měli přihlédnout ke tvému přání.
\
\
**Ty máš právo říct si o pomoc. Je možné, že se to nebude lidem kolem tebe líbit.**
\
\
\
**Zasílání sms:**
\
\
**Pokud teď nemůžeš mluvit, pošli policii sms. Použij stejné číslo, tedy 158.** Policie ti napíše a bude se zajímat co se děje. Napiš jim svoje jméno a místo, kde právě jsi.
Pokud chceš napsat sms, použij běžný postup, jakým píšeš smsky a zadej číslo 158.
\
\
**Pokud nevíš, jestli volat policii, napiš nám anonymně na chat, nebo zavolej Linku bezpečí 116 111.**
\
\
**Ozvi se nám potom na chat
Můžeš se pak ozvat na chat a mluvit o tom, jak to celé proběhlo a jak ti je teď. Můžeš se zeptat na vše další, co budeš potřebovat vědět. Jsme tu pro tebe.**
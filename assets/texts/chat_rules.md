# Pravidla chatu
## 
### 

1. Náš chat je určen dětem do 18 let.
2. Pracovník chatu všem do 18 let věku tyká. Naši pracovníci jsou starší 18 let, proto Tě prosíme o vykání.
3. Nejdéle spolu můžeme během jednoho dne chatovat 90 min (v rámci provozní doby chatu), i když se přihlásíš ten den opakovaně (doba chatu se sčítá).
4. Pokud by ses z nějakého důvodu v době, kdy spolu chatujeme 10 minut neozýval/a, s vysvětlením se s Tebou rozloučíme a ukončíme chat, ale můžeš se na nás později znovu obrátit.
5. Pokud by Ti pracovník chatu 10 minut nenapsal, pravděpodobně nastaly technické potíže na chatu. Zkus obnovit okno, případně se znovu přihlaš. Můžeš se na nás také obrátit prostřednictvím emailu na adrese: poradna@detstvibeznasili.cz.
6. Náš chat je anonymní – to znamená, že pokud to sám neprozradíš, nevíme, kdo jsi. Můžeš na chat přistupovat pod přezdívkou, kterou si chráníš heslem a ke svým chatům se můžeš opakovaně vracet.
7. Tato anonymita platí i pro pracovníky chatu, kteří neříkají, kdo jsou. Na chatu pracuje více lidí, pokud přijdeš chatovat opakovaně, pravděpodobně se pokaždé potkáš s někým jiným.
8. Naši pracovníci zachovávají mlčenlivost a respektují přání dětí zůstávat v anonymitě.
9. V naléhavých případech, podezření na týrání, zanedbávání či zneužívání dítěte, a pokud by pracovníci znali Tvé jméno, adresu a další podrobné informace, mají ze zákona povinnost předat tyto informace na Odbor sociálně právně ochrany dítěte (OSPOD). Vždy by Tě však na to včas upozornili a informovali by Tě o dalším postupu. Někdy děti či dospívající mohou sami chtít vystoupit z anonymity a svou situaci řešit s naší pomocí.
10. Na chatu nepracujeme se žádnými zaslanými soubory. Stejně tak z etických a bezpečnostních důvodů nepracujeme s případnými odkazy na další webové stránky.
11. Po skončení každého chatu píšeme krátký zápis. Tento zápis je chráněn tak, aby se k němu nedostal nikdo nepovolaný, ale pokud se vrátíš na náš chat pod stejnou přezdívkou, můžeme v povídání navázat na to předcházející a nebudeš muset vše znovu vysvětlovat.
12. Chatujeme pouze v českém jazyce.
13. Pracovník ukončuje chat s člověkem, který je slovně agresivní či vulgární, nebo jiným způsobem zneužívá službu chatu.
14. Pokud stav dítěte či dospívajícího znemožňuje vedení rozhovoru po chatu (opilost, akutní intoxikace jinou látkou apod.), pracovník předá informace o jiných službách/kontaktech a ukončuje chatování.
15. Pracovník chatu může vést rozhovor vždy jen s jedním dítětem/dospívajícím.
16. Chatovat je možné pouze v provozní době chatu. Pokud jsi s pracovníkem nestihl/a probrat vše podstatné, můžeš se na náš chat obrátit znovu v jiné dny, nebo nám můžeš poslat zprávu do naší poradny na adresu: poradna@detstvibeznasili.cz. 
17. Při nedodržování těchto pravidel během chatu může pracovník chat ukončit. Máš také právo podat si na službu chatu Dětství bez násilí stížnost. Tuto můžeš zaslat na email: info@poradnacentrumlocika.cz.